<!DOCTYPE html>
<html lang="fi">
<head>
<meta charset="utf-8">
<meta name="viewport" content="width=device-width, initial-scale=1">
<meta name="description" content="Ajankohtainen Teollisuuden Digi-Robo -osaajakoulutus alkaa uudelleen maaliskuussa 2022 - hae mukaan nyt!">
    <title>Teollisuuden Digi-Robo -osaajaksi 2022 - Hämeen ammattikorkeakoulu</title>
</head>
<body>
  <img src="https://www.hamk.fi/wp-content/uploads/2018/04/HAMK.svg">
<a href="link1.html">Hakijalle</a>
<a href="link2.html">Opiskelijalle</a>
<a href="link3.html">Yrityksille</a>
<a href="link4.html">Tutkimus</a>
<a href="link5.html">Hamk</a>
<a href="link6.html">Yhteystiedot</a>
<h1>Teollisuuden Digi-Robo -osaajaksi 2022</h1>
    <p>
        HAMKissa pilotoitiin vuoden 2021 aikana Teollisuuden Digi-Robo -osaajakoulutus, 
        johon osallistui yhteensä 38 opiskelijaa. Koulutuksessa käytiin läpi teollisuus 4.0 periaatteita, 
        modernien teknologioiden ja yhteistyörobotiikan käyttöönottoa teollisuudessa sekä älykkäiden kone- ja 
        tuotantojärjestelmien kehittämistä Lean -johtamismenetelmiä hyödyntäen. Tällä YAMK-tasoisella koulutuksella 
        vastattiin teknisten alojen osaamistarpeisiin, päivitettiin insinööriosaamista uudelle tasolle sekä tuettiin 
        teknologiateollisuuden alan yritysten kilpailukykyä. Nyt tämä ajankohtainen koulutustoteutus alkaa uudelleen maaliskuussa 2022 – 
        hae mukaan nyt!
    </p>
    <img src="https://www.hamk.fi/wp-content/uploads/2020/11/AdobeStock_263282426-scaled.jpeg">
    <b>Sisällöt</b>
    <p>
        Koulutuksen tavoitteena on tarjota uudenlainen Teollisuus 4.0 -ratkaisuihin 
        pohjautuva koulutuskokonaisuus valmistavan teollisuuden uusien teknologisten ratkaisujen hallintaan. 
        Teollisuus 4.0 tarkoittaa teollisuuden tuotantoprosessien liittämistä osaksi älykkäitä järjestelmiä. 
        Teollisuuden neljäs vallankumous yhdistää mm. automaation, koneoppimisen ja reaaliaikaisen datan tuotantoprosessin 
        jokaisesta vaiheessa vauhdittaen niin uusien liiketoimintamahdollisuuksien syntyä kuin nykyisen tuotannon tehostamistakin.
    <p>
        Koulutus muodostaa 30 opintopisteen kokonaisuuden. Tarkempiin sisältöihin voit tutustua moduulikuvaukset -sivulta.
        <ol>
            <li>MODUULI  Teollisuus 4.0 valmistavassa teollisuudessa, 6 op</li>
            <li>MODUULI  Tuotantojärjestelmien automatisointi ja virtuaalinen käyttöönotto, 6 op</li>
            <li>MODUULI  Digitaaliset suunnitteluympäristöt, 6 op</li>
            <li>MODUULI  Yhteistyörobotiikan sovelluskohteet, 6 op</li>
            <li>MODUULI  Kehittämistyö LEAN-ajattelua hyödyntäen, 6 op</li>
        </ol>
    <b>Toteutus</b>
    <p>
        Koulutus toteutetaan 8.3.—30.11.2022 pääosin etäopetuksena verkossa ja etäopiskeluna verkko-oppimisympäristössä.
         Työskentelyä ohjataan kahden viikon välein tiistai-iltaisin klo 17.00–19.30 etäopetussessioissa. Kevät- ja syyskauden
          aloitustilaisuudet järjestetään 8.3. ja 2.8. klo 13.00–18.00 hybriditoteutuksena HAMKissa Riihimäellä ja streamattuna verkossa. 
          Laboratorioharjoitusten ajankohdat HAMKissa sovitaan erikseen. Muutokset mahdollisia koronarajoitustilanteessa.
    </p>
    <b>Lisätietoja</b>
    <ul>
        <li><a href="https://www.hamk.fi/projektit/teollisuuden-digi-robo-osaaja/">Katso tarkemmat tiedot koulutuksen nettisivuilta.</a></li>
        <li><a href="https://link.webropolsurveys.com/Participation/Public/54d4b434-3423-4238-b151-8b818eef5ac7?displayId=Fin2357161">Ilmoittaudu mukaan infotilaisuuteen.</a></li>
       
        </ul>
    </p>
</body>
</html>